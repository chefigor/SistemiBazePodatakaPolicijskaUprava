Potrebno je projektovati konceptualni model baze podataka koja će pamtiti sve informacije neophodne  za funkcionisanje policijske uprave jednog grada.
Na čelu policijske uprave nalazi se načelnik uprave koji ima zamenike za različite oblasti (za saobraćaj, za vanredne situacije, za krvne delikte i sl.). Policijskauprava se sastoji od većeg broja policijskih stanica. 
Za svaku policijsku stanicu se pamti naziv, adresa,opština kojoj teritorijalno pripada, datum osnivanja i broj službenih vozila koja poseduje.
Svaka policijska stanica ima šefa stanice i njegovog zamenika. 
Za sve policajce koji rade u okviru uprave pamti se ime, ime roditelja, prezime, jedinstveni matični broj građana, datum rođenja, pol, adresa, datum prijema u službui policijska stanica gde je raspoređen. 
Za svakog policajca se pamte informacije o obrazovanju: naziv škole/kursa i datum sticanja diplome. 
Takođe potrebno je čuvati informacije o napredovanju policajca: čin i datum sticanja. 
Za policajce koji su angažovani u sektoru za vanredne situacije potrebno je pamtiti i informacije o dodatnim veštinama koje imaju (naziv veštine, da li su pohađali neki kurs, datum završetka kursa, da li poseduju sertifikat, datum sticanja sertifikata). 
Policajci mogu biti raspoređeni na različite dužnosti. 
Za školske policajce se pamti informacija o školi za koju su zaduženi (naziv škole, da li je škola osnovna ili srednja, adresa škole,  	 za kontakt u školi i broj telefona škole). 
Za policajce pozornike pamte se nazivi ulica za koje su zaduženi. 
Ostali policajci su raspoređeni u patrole sa po dva člana.
Jedan od članova patrole je je vođa patrole. 
Svakoj patroli je dodeljen redni broj. 
Svaka patrola duži službeno vozilo. 
Za vozila se pamti registarska oznaka, boja, tip, model, proizvođač. 
Policijska stanica je zadužena za bezbednost objekata u određenoj gradskoj oblasti. 
Za svaki objekat se pamti adresa, tip objekta i površina. 
Uz svaki objekat se pamti i kontakt osoba koju treba obavestiti za za slučaj intervencije. 
Za kontakt osobe se čuvaju sledeće informacije: broj telefona, ime i prezime. 
Svaka policijska intervencija se evidentira. 
Pamti se koja patrola je imala intervenciju i u kom objektu, datum i vreme kada je intervencija obavljena, kao i kraći opis intervencije. 
U svakom od obezbeđivanih objekata instaliran je alarmni sistem.
Za alarmne sisteme se pamti serijski broj, model, proizvođač i godina proizvodnje. 
Alarmni sistemi mogu funkcionisati po principu detekcije toplotnog odraza, detekcije pokreta ili mogu biti ultrazvučni.
Za ultrazvučne senzore se pamti opseg frekvencija koje detektuje,
za detektore pokreta se pamti osetljivost(težina koju detektuje),
a za detektore toplotnog odraza horizontalna i vertikalna rezolucija IC kamere.
Za svaki instalirani alarmni sistem se pamti datum instalacije, datum poslednjeg atesta sistema kao i datum
poslednjeg servisiranja sistema sa kratkim opisom otklonjenog kvara. Takođe, za alarmne sisteme, pamti
se i koje tehničko lice je zaduženo za njihovo održavanje. Kako bi bila dostupna istorija održavanja, pamte
se početni i krajnji datum kada je neko tehničko lice bilo zaduženo za održavanje nekog alarmnog sistema.
